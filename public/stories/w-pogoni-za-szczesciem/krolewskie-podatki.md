Na intrygujące znalezisko natknęła się grupa archeologów badająca dno Narwi obok kurhanu (woj. podlaskie). Tajemnicze odkrycie rzuca nowe światło na historię regionu.

Z istniejących źródeł wiemy, że w 1282 roku nad Narwią odbyła się bitwa (znana jako bitwa nad Narwią) między wojskami księcia krakowskiego Leszka Czarnego a sprzymierzonymi wojskami litewsko-jaćwięskimi. 14-tysięczna grupa Litwinów i Jaćwingów najechała wówczas i złupiła Lubelszczyznę. W pogoń za łupieżcami wyruszyły wojska polskie pod dowództwem Leszka Czarnego i starły się z nimi nad Narwią. Wojska Jaćwingów zostały rozbite; uważa się, że był to ostatni napad tego ludu na Polskę. 

Choć dokładne miejsce bitwy nie jest znane, podejrzewa się, że mogła ona mieć miejsce nieopodal kurhanu na Narwi. To właśnie tam grupa archeologów pod kierownictwem prof. Larysy Kraft, pracująca w tym terenie od początku czerwca, odkryła skarb. – <em>Dno rzeki usłane było srebrnymi groszami pochodzącymi z XIII wieku. Podejrzewamy, że zostały one porzucone przez sprzymierzone wojska litewsko-jaćwięskie jesienią 1282 roku, gdy doszło do bitwy nad Narwią</em> – tłumaczy prof. Kraft.

To jednak nie wszystko. Autentyczność znaleziska trudno jest potwierdzić. Choć badania prowadzone w wodach Narwi jednoznacznie wskazują, że odkryte skarby pochodzą z XIII wieku, po wyłowieniu srebrne grosze każdorazowo zamieniają się w zwykłe kamienie. – <em>Początkowo sądziliśmy, że rzeczywiście mamy do czynienia z kamieniami, jednak proces ich transformacji w wodach Narwi jest niezaprzeczalny</em> – mówi prof. Kraft. – <em>Teraz przed nami badania fizykochemiczne próbek, w celu określenia, czy rzeczywiście, tak jak podejrzewamy, pochodzą one z XIII wieku</em>.

Jeśli przypuszczenia się potwierdzą, dojdzie do obalenia lokalnej legendy. Miejscowy etnograf Mikołaj Hajduk w książce pod tytułem <em>Białowieskie opowieści</em> pisał, że narwiańskie monety zamieniające się w kamienie stanowią skarb królowej Bony. Królowa Bona, której czasy panowania przypadają na XVI wiek, rzeczywiście od 1542 roku posiadała pas puszczy w pobliżu Narwi. – <em>Jeśli wyniki próbek materiału z rzeki potwierdzą, że pochodzą one z XIII wieku, będziemy musieli napisać na nowo napisać historię Narwi</em> – dodaje archeolożka.
