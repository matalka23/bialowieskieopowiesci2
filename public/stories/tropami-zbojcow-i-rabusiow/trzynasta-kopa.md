Posterunek Policji w Białowieży  
Raport służbowy nr 13/05/2025  
Data sporządzenia: 13.05.2025  
Sporządziła osoba sierżancka

## 1. Wprowadzenie

W dniu 12.05.2025 około godziny 21:00 w miejscowości Białowieża doszło do przestępstwa kradzieży pieniędzy przez dwóch mężczyzn. Celem niniejszego raportu jest przedstawienie okoliczności zdarzenia oraz podjętych działań.

## 2. Opis zdarzenia

W dniu 12.05.2025 o godziny 21:00 w Cerkwi św. Mikołaja w Białowieży doszło do kradzieży pieniędzy przez dwóch mężczyzn. Sprawcy, działając wspólnie i w porozumieniu, dokonali kradzieży gotówki w łącznej sumie worka pełnego groszy.

## 3.Osoby zaangażowane

Pokrzywdzony:

- dekanat Hajnowski diecezji warszawsko-bielskiej Polskiego Autokefalicznego Kościoła Prawosławnego

Podejrzani:

- Archemko L.
- Daniłko G.

Świadkowie:

- karczmarz
- karczmarka

## 4. Dowody

Dowód 1: worek pełen groszy, numer ewidencyjny: 1902, Gospoda pod Żubrem

## 5. Działania podjęte przez policję

Funkcjonariusze Posterunku Policji w Białowieży znaleźli się na terenie Gospody pod Żubrem 12.05.2025 około godziny 22:00, zaalarmowani przez świadka, karczmarza Gospody pod Żubrem, oraz świadkową, karczmarkę Gospody pod Żubrem, którzy widzieli sprawców wychodzących z Cerkwi św. Mikołaja w Białowieży. Na terenie Gospody pod Żubrem znaleźli Daniłkę G. w towarzystwie Archemki L., który 11.05.2025 został uznany za martwego i 12.05.2025 przebywał na terenie Cerkwi św. Mikołaja w Białowieży w trumnie. Mężczyźni mieli kolejno: 1,5 i 1,7 promila alkoholu w wydychanym powietrzu, a przy nich znaleziono worek pełen groszy z pieczęcią dekanatu Hajnowskiego. Po udaniu się do Cerkwi św. Mikołaja funkcjonariusze stwierdzili na miejscu brak 13 worków pełnych groszy, które były w posiadaniu parafii. W wyniku przesłuchania ustalili, że Daniłko G. i Archemko L. dokonali kradzieży jednego worka, a jego zawartość próbowali następnie upłynnić w Gospodzie pod Żubrem. Mężczyźni przyznali się do winy, zostali zatrzymani i przewiezieni do aresztu.

## 6. Wnioski

Na podstawie zgromadzonych materiałów dowodowych oraz przeprowadzonych czynności procesowych wnioskuję o skierowanie sprawy do prokuratury i kontynuację czynności dochodzeniowych w sprawie pozostałych 12 worków.

## 7. Załączniki

- Załącznik 1: zeznanie świadka, karczmarza Gospody pod Żubrem
- Załącznik 2: zeznanie świadkini, karczmarki Gospody pod Żubrem
- Załącznik 3: dokumentacja z przeprowadzonych oględzin
- Załącznik 4: pisemne oświadczenie Daniłki G.
- Załącznik 5: pisemne oświadczenie Archemki L.
- Załącznik 6: nagranie z kamery przemysłowej
- Załącznik 7: zabezpieczony worek (bez groszy)
